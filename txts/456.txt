     Ministero dello Sviluppo Economico   Strategia Nazionale per  l’Intelligenza Artificiale   Luglio 2019   Bozza per la consultazione   31/07/2019    
1                                                                      
2     Indice     Visione e obiettivi  ................................ ................................ ................................ ........................... 4  1. Incrementare gli investimenti, pubblici e privati, nell’IA e nelle tecnologie correlate  ............ 8  2. Potenziare l’ecosistema della ricerca e dell’innovazione nel campo dell'IA  ............................ 8  3. Sostenere l’adozione delle tecnologie digitali basate sull’IA  ................................ .................  10  4. Rafforzare l’offerta educativa a ogni livello per portare l’IA al servizio della forza lavoro  .... 13  5. Sfruttare il potenziale dell’economia dei dati, vero e proprio carburante per l’IA .................  14  6. Consolidare il quadro normativo ed etico che regola lo sviluppo dell’IA  ...............................  15  7. Promuovere la consape volezza e la fiducia nell’IA tra i cittadini  ................................ ...........  16  8. Rilanciare la pubblica amministrazione e rendere più efficienti le politiche pubbliche  .........  16  9. Favorire la cooperazione europea ed internazionale per un’IA responsabile e inclusiva .......  17          
3                                           
4   Visione e obiettivi   Il presente documento intende contribuire a una visione di lungo periodo per uno sviluppo  sostenibile  del nostro Paese, che ponga l’uomo al centro e metta il progresso tecnologico a suo  servizio. L’assunto di base, ampiamente condiviso dalla dottrina economica internazionale, è che  l’Intelligenza Artificiale1 (IA) rappresenti una potente leva di competitività.   Come evidenziato dall’Osservatorio Artificial Intelligence della School of Management del Politecnico  di Milano, il mercato italiano dell’IA  risulta ancora agli albori sotto il profilo della mole degli  investimenti ma presenta grandi prospettive di sviluppo, che richiedono una vasta azione di  sensibilizzazione delle imprese. In particolare, l’IA potrebbe apportare un impulso fondamentale per  il recupero di produttività della forza lavoro 2.   Si stima infatti che entro quindici anni in Italia potrebbe verificarsi un disavanzo positivo di circa 1,1  milioni di posti di lavoro3. In questo scenario, comune ad altri Paesi avanzati, la diffusione dell ’IA  potrebbe contribuire significativamente a mantenere gli attuali livelli di benessere economico e  sociale, consentendo di avvicinarsi all ’1,5% di tasso medio annuo di crescita della produttivit à̀  necessario, nello stesso periodo, per mantenere invariato  l’attuale equilibrio socioeconomico del  sistema previdenziale del nostro Paese.   L'IA è in grado di migliorare la produttività in due modi: da una parte, automatizzando alcune attività  precedentemente svolte da persone; dall’altra, portando i sistemi a fu nzionare e ad adattarsi alle  circostanze con un controllo umano sempre più ridotto se non assente4. Uno studio di Accenture del  2016 su dodici economie sviluppate ha stimato che l'IA potrebbe raddoppiare il tasso annuo di  crescita economica  e aumentare la produttività del lavoro fino al 40% entro il 2035  rispetto ai livelli  di base previsti5.  L’evoluzione di una tecnologia dirompente come l’IA deve essere governata abbracciando una visione  organica, per evitare gli utilizzi potenzialmente dannosi per l’uomo  e per la società nel suo complesso.  L’obiettivo è accompagnare il Paese non solo nella Quarta Rivoluzione Industriale ma anche verso una  vera e propria Società 5.06, sempre più digitale, in cui l’IA generi opportunità di crescita e di benessere  per tutti gli individui, in linea con l’articolo 3 della Costituzione italiana.                                                               1 Nella Comunicazione  della Commissione europea del 7 dicembre 2018 l’Intelligenza Artificiale viene definita riferendosi ai  “sistemi che mettono in atto comportamenti intelligenti analizzando l’ambiente circostante e agendo con un certo livello di  autonomia per raggiungere specifici obiettivi ”.  2 Cfr. https://www.osservatori.net/it_it/osservatori/comunicati -stampa/intelligenza -artificiale -un-mercato -con -grandi prospetti ve  3 Nello specifico, il Politecnico di Milano stima che potrebbero essere automatizzati 3,6 milioni di posti di lavoro; tuttavia,   nello stesso periodo potrebbe registrarsi un disavanzo di 4,7 milioni di posti a causa della riduzione dell ’offerta di lav oro  (principalmente per questioni demografiche, ipotizzando una continuit à̀ nei saldi migratori) e l ’incremento della domanda.   4 OCSE, 2019: Artificial Intelligence in Society.   5 Cfr. https://www.accenture.com/us -en/insight -artificial -intelligence -future -growth   6 La definizione di Società 5.0 è stata coniata dal Comitato per la Scienza, la Tecnologia e l’Innovazione nel 5° Piano di Base   approvato dal gabinetto del primo ministro giapponese nel gennaio del 2016. La Società 5.0 viene qui definita come “ una  società in grado di fornire i beni e i servizi necessari alle persone che ne hanno bisogno al momento opportuno e nella giusta  quantità; una società in grado di rispondere con precisione alle più svariate esigenze sociali; una società che sia in grado di for nire  i beni e i servizi necessari a chi ne ha bisogno; una società in cui tutti i tipi di persone possono ottenere servizi di alta  qualità, al di  là di ogni differenza di età, sesso, religione e lingua, e vivere una vita vigorosa e confortevole ”. Cfr.:  https://www8.cao.go.jp/cstp/english/basic/5thbasicplan.pdf  
5   L'IA ha infatti il potenziale per affrontare alcune delle sfide più pressanti per il futuro dell’umanità.  McKinsey ha compilato un elenco di circa 160 casi di utilizzo dell'IA che potre bbero avere un impatto  su larga scala nel raggiungimento degli Obiettivi di Sviluppo Sostenibile  (SDGs) delle Nazioni Unite7.  La salute (SDG 3), l'istruzione (SDG 4) e le infrastrutture resilienti (SDG 9) vedono un elevato numero  di pratiche già in atto8.  Muovendo da queste premesse, a fine 2018 il Ministero dello Sviluppo Economico ha istituito un  gruppo di 30 esperti nazionali9, chiamati ad analizzare lo stato di sviluppo e a formulare delle  raccomandazioni per rendere il nostro Paese più competitivo in m ateria di IA. Elaborate tra il gennaio  e il giugno del 2019, le “Proposte per una strategia italiana per l‘intelligenza artificiale ”  costituiscono l’orizzonte concettuale della strategia nazionale sull’IA nonché un valido contributo al  dibattito europeo.   La strategia del Governo italiano per l’IA è improntata ai principi  dell’ antropocentrismo ,  dell’ affidabilità  e sostenibilità  dell’IA. Un forte accento viene posto infatti sulla necessità di un utilizzo  etico dell'IA e sull’esigenza di assicurarne l’affidabi lità tecnica sin dalla progettazione. Tale approccio  contribuirà a contrastare i rischi di esacerbazione delle discriminazioni e di inasprimento degli squilibri  sociali e territoriali potenzialmente derivanti da un uso inconsapevole dell’IA.    Particolare attenzione in questo senso sarà prestata alle esigenze specifiche delle piccole e medie  imprese , considerato il ruolo preponderante che esse, ancor più che altrove in Europa, rivestono nel  nostro Paese in termini occupazionali (78,5% contro una  media Ue del 66,4%) e di valore aggiunto  (67,1% contro una media Ue del 56,8%)10.  La strategia nazionale per l’IA mira a raggiungere i seguenti obiettivi :   1. incrementare gli investimenti , pubblici e privati, nell’IA e nelle tecnologie correlate;   2. potenziare l’ecosistema della ricerca e dell’innovazione  nel campo dell'IA;   3. sostenere l’ adozione delle tecnologie digitali basate sull’IA ;  4. rafforzare l’ offerta educativa a ogni livello, per portare l’IA al servizio della forza lavoro;   5. sfruttare il potenziale dell’ economia dei dati , vero e proprio carburante per l’IA;   6. consolidare il quadro normativo ed etico  che regola lo sviluppo dell’IA;   7. promuovere la consapevolezza  e la fiducia  nell’IA tra i cittadini;   8. rilanciare la pubblica amministrazione e rendere più efficienti le politiche pubbliche;   9. favorire la cooperazione europea ed internazionale per un’IA responsabile e inclusiva.                                                                 7 I 17 obiettivi di sviluppo sostenibile concordati dalle Nazioni Unite sono definiti nel documento dal titolo     “Transforming our world: the 2030 Agenda for Sustainable Development “     Cfr. https://sustainabledevelopment.un.org/post2015/transformingourworld   8 McKinsey 2018,  “Applying  AI for social good”: link.  9 Cfr. https://www.mise.gov.it/index.php/it/10 -istituzionale/ministero/2038906 -intelligenza -artificiale -membri -del-gruppo di-esperti   10 Cfr. Commissione europea, SBA Fact Sheet 2018:     https://ec.europa.eu/docsroom/documents/32581/attachments/16/translations/en/renditio ns/native  
6   Accogliendo un approccio di politica industriale modellato sui punti di forza dell’assetto produttivo  italiano, il Governo ha identificato sette  settori chiave, cui verrà data massima priorità nelle scelte  allocative:   1. industria e manifattura    2. agroalimentare    3. turismo e cultura   4. infrastrutture e reti energetiche    5. salute e previdenza sociale    6. città e mobilità intelligenti    7. pubblica amministrazione   Il partenariato pubblico -privato , la collaborazione intra - e inter -istituzionale , la sinergia con  l’azione europea  e il monitoraggio e la valutazione delle evidenze generate saranno i quattro punti  cardinali  che guideranno il Governo nell’attuazione della strategia.   Una più intensa collaborazione tra attori pubblici e privati , e in particolare tra mondo accademico e  produttivo, nonché tra imprese tradizionali e di nuova generazione, consentirà di migliorare la  performance del nostro Paese nel trasferimento  tecnologico  e di sfruttare appieno il paradigma  dell’ innovazione aperta .  Vista la sua natura interdisciplinare, l’IA richiederà un importante sforzo di coordinamento  tra le varie  istituzioni coinvolte – Ministeri, agenzie pubbliche, organismi finanziari e  grandi aziende partecipate  – nonché tra l’ amministrazione centrale e locale .  La presente strategia si inserisce nel quadro del Piano Coordinato Europeo per l’Intelligenza  Artificiale11, e può essere intesa come un contributo per un’azione sinergica tra i p aesi dell’Unione  europea, con l’auspicio che l’Europa possa presto competere con gli Stati Uniti e la Cina12.  Il raccordo con i fori internazionali di discussione e negoziazione rappresenta un fondamento della  strategia italiana, largamente ispirata dal con fronto in sede UE e OCSE , nonché dalla cooperazione  nell’ambito del G7 e del G20 , e dal contributo di alcuni esperti italiani a tavoli europei quali lo “High Level Expert Group on Artificial Intelligence ”13, la “AI Alliance ”14, e ai principali laboratori sulla IA  appartenenti alla rete della ricerca della confederazione CLAIRE15.  Infine, in un’ottica di promozione di un dibattito pubblico oggettivo e trasparente, il Governo intende  contribuire ai principali tavoli e osservatori europei e internazionali sull’IA, come l’iniziativa AI Watch16                                                              11 Cfr. https://ec.europa.eu/newsroom/dae/document.cfm?doc_id=56017   12 "L’Europe ha totalizzato tra i 2,4 e i 3,2 miliardi di euro di investimenti in IA nel 2016, contro i 6,5 -9,7 dell’Asia e i 12,1 -18,6  del Nord America. Fonte: “ 10 imperatives for Europe in the age of AI and automation ”, McKinsey, 2017 ( link).   13 Cfr. https://ec.europa.eu/digital -single -market/en/high -level -expert -group -artificial -intelligence   14 Cfr. https://ec.europa.eu/digital -single -market/en/european -ai-alliance   15 Cfr. https://claire -ai.org/   16 Cfr. https://ec.e uropa.eu/knowledge4policy/ai -watch_en  
7   promossa dalla Commissione europea e l’ AI Policy Observatory  dell’OCSE17, nonché istituire una  cabina di regia  inter -ministeriale e multi -stakeholder al fine di assicurare:   1. un’attuazione armonic a, efficace ed evolutiva  della strategia nazionale sull’IA;   2. il monitoraggio e la valutazione  del suo impatto economico e sociale;   3. un confronto costante  in materia con la comunità scientifica ed imprenditoriale .                                                                     17 Cfr. https://www.oecd.org/going -digital/ai/about -the-oecd -ai-policy -observatory.pdf  
8   1. Incrementare gli investimenti, pubbli ci e privati, nell’IA e nelle  tecnologie correlate   Per sostenere la ricerca e l’innovazione sull’IA e la sua adozione saranno attuati  dei programmi di  cofinanziamento e partnership pubblico -private al fine di aumentare gli investimenti privati in questo  settore , prevedendone almeno il raddoppio  entro l’anno 2022.   Gli investimenti pubblici saranno rafforzati  significativamente , in primo luogo triplicando i fondi  per  interventi volti a favorire lo sviluppo delle tecnologie e delle applicazioni di intelligenza artificiale ,  come ad esempio il fondo istituito con la legge di bilancio 201918 destinato a finanziare progetti di  ricerca e innovazione da realizzare in Ital ia ad opera di soggetti pubblici e privati, anche esteri, nelle  aree strategiche per lo sviluppo dell’intelligenza artificiale, della blockchain e dell’ internet of things ,  funziona li alla competitività del Paese.   Considerando le diverse forme di intervento  che il Governo metterà in campo , l’investimento pubblico  complessivo entro l’anno  2025 ammonterà a circa 1 miliardo di  euro . Quest o stanziamento  dovrebbe  esercitare un effetto di leva di pari ordine sugli investimenti privati , tale da raggiungere un volume  complessivo  di almeno 2 miliardi di euro.   Con l’obiettivo di stimolare gli investimenti privati e favorire l’attrazione di capitali esteri il Governo:   - potenzierà  gli strumenti pubblici di supporto agli investimenti quali i contratti di sviluppo e gli  accordi per l’innovazione , nonché gli incentivi per gli investimenti  in innovazione e digitale ;  - individuerà delle strutture di riferimento europeo per la sperimentazione delle nuove  tecnologie, capaci di attirare le risorse del  nuovo  Programma per l’Euro pa Digitale  2021 -2027 ;  - sfrutterà  le forme  di sostegno pubblico -privato al venture capital .  Tra gli interventi a favore dell’innovazione già messi in campo dal Governo è  importante ricordare  il  Fondo Nazionale per l’Innovazione  (FNI)19, istituito con la legge di bilancio 2019 , dedicato al tema  strategico del venture capital nei settori di innovazione, che ha una dotazione finanziaria iniziale di 1  miliardo di euro.     2. Potenziare l’ecosistema della ricerca e dell’innovazione nel campo de ll'IA   Le misure che il Governo attuerà in materia di ricerca, sviluppo e innovazione saranno volte a  raggiungere i seguenti obiettivi:   1. incrementare  la cooperazione dei centri di ricerca esistenti ;   2. sostenere la formazione e l’attrazione dall’estero di ricercatori, docenti e professionisti esperti  nell’IA ;  3. rafforzare il trasferimento tecnologico dai laboratori universitari e dai centri di ricerca alle  imprese, anche favorendo la creazione di nuovi spin -off accademici ;   4. promuovere la nascita di startup  innovative  che sfruttano le tecnologie di IA.                                                               18 Cfr.  Legge 30 dicembre 2018, n. 145, articolo 1, comma 226 .  19 https://www.mise.gov.it/index.php/it/incentivi/impresa/fondo -nazionale -innovazione  
9   Per incrementare la presenza di esperti in IA sul territorio nazionale, il Governo sosterrà la formazione  e la ricerca accademica e industriale in questo campo , finanziando l’assunzione di professori e  ricercator i nelle università e nei centri di ricerca , nonché master realizzati da imprese in collaborazione  con le università e programmi di dottorato industriale. Saranno anche elaborate misure per  incentivare le imprese ad assumere le figure professionali e i dott ori di ricerca così formati.  Saranno   inoltre  rafforzati gli strumenti di attrazione di forza lavoro qualificata come la Carta Blu UE e di  “migrant entrepreneurship ” quale il programma Italia Startup Visa.   L’ecosistema italiano della ricerca sull’IA ha già mosso passi importanti nella  direzione di una  maggiore integrazione  associativa e di adesione alle reti europee . Ad esempio a livello nazionale è  stato istituito il laboratorio Artificial Intelligence and Intelligent Systems  (AIIS) del Consorzio  Interunive rsitario Nazionale per l’Informatica (CINI)20, mentre a livello europeo molte università ed  istituti di ricerca italiani sono membri della rete della ricerca della Confederazione dei Laboratori per  la Ricerca sull’Intelligenza Artificiale in Europa (CLAIRE)21, che è supportata da organizzazioni come  la Fondazione Bruno Kessler, il laboratorio CINI AIIS e l’Associazione Italiana per l’ Intelligenza  Artificiale (AI*IA), nonché dal Governo italiano22 che intende valorizzare questi sforzi di aggregazione  e coordinamento.   Altri importanti centri di eccellenza nazionali che conducono  ricerche in materia di IA sono l’Istituto  Italiano di Tecnologia (IIT) e l’Istituto di Calcolo e Reti ad Alte Prestazioni (ICAR) del Consiglio  Nazionale delle Ricerche (CNR).   Il Governo incoraggerà tutti i maggiori centri di eccellenza sull’IA a costituire una rete per la ricer ca e  lo sviluppo di queste tecnologie che operi in stretta connessione con le industrie e le PMI su tutto il  territorio nazionale. Inoltre è intenzione del Governo individuare un nodo centrale di coordinamento  di questa rete, dotato di adeguate infrastrutture fisiche  oltre che digitali .  La ricerca e l’innovazione in materia di IA dipende in misura signif icativa anche dalla disponibilità  dell’hardware ad essa dedicato, come i sistemi di High Performance Computing (HPC), o  supercalcolatori, appositamente progettati per i software di IA. Alcune misure saranno quindi rivolte  a incentivare la ricerca e lo svil uppo dei sistemi di supercalcolo dedicati all’IA ; saranno introdotti nuovi  incentivi – o rinnovati quelli già esistenti – per le imprese, soprattutto le PMI, all’utilizzo di  supercalcolatori (ad esempio per pagare il tempo di accesso alle  macchin e), per  il test e  l’implementazione di soluzioni di IA, nonché per l’acquisto di hardware ottimizzato per l’IA. In questo  modo le PMI, che hanno maggiori difficoltà a sostenere i costi del supercalcolo, potranno comunque  sviluppare e sperimentare software di IA adatto ai supercalcolatori.    Riguardo ai sistemi di supercalcolo è importante ricordare la partecipazione del Governo all’Impresa  Comune di Elaborazione ad Alte Prestazioni ( European High -Performance Computing Joint  Undertaking , in breve “EuroHPC” ), tesa a  svilupp are un ecosistema europeo competitivo per  l’infrastruttura di calcolo . Questa iniziativa,  sostenuta con un cofinanziamento dell’UE e dei Paesi  Membri pari a  circa 1 miliardo  di euro , mira a creare una rete pan -europea di infrastrutture di  supercalcolo e a finanziare progetti di ricerca e innovazione  (R&I) sul HPC. Nell’ambito di questa                                                              20 Cfr. https://www.consorzio -cini.it/index.php/it/labaiis -home   21 Cfr. https://claire -ai.org/   22 Cfr.  https://claire -ai.org/wp -content/uploads/2018/12/support -italy.pdf  
10   iniziativa l ’Italia ospiterà uno  dei primi  supercalcolatori pre -exascale  e cofinanzierà i progetti di R&I  che saran no selezionati con bandi europei.   Per favorire  lo sviluppo di sistemi  di IA il Governo promuoverà la partecipazione delle imprese italiane  ai progetti importanti di interesse comune europeo (IPCEI)23 già individuati (veicoli autonomi, smart   health, IoT, cybersecurity, high -perform ance  computing) , selezionando le imprese potenzialmente  interessate attraverso dei bandi per la manifestazione di interesse. Saranno anche promosse le  partecipazioni ai bandi europei per progetti riguardanti l’HPC  per l’IA  e i sistemi di AI edge computing   ed embedded AI , nell’ambito delle iniziative europee EuroHPC ed ECSEL24 (Electronic Components and  Systems for European Leadership ).  Infine il Governo è orientato a sostenere la creazione di banche dati o repository  dedicati alla  condivisione di modelli di IA già addestrati (inclusi i set di dati utilizzati per l’addestramento) prodotti  sia nei lavori di tesi di laurea, di dottorato e master, sia in progetti realizzati dalle imprese e finanziati,  in tutto o in parte,  dallo Stato italiano. Simili aree di scambio favoriranno l’avvicinamento del mondo  industriale e del mondo accademico della ricerca pura, e quindi lo scambio di conoscenza di alto livello  in materia IA.     3. Sostenere l’adozione delle tecnologie digitali b asate sull’IA   Il Governo intende favorire l’innovazione aperta , vale a dire quel processo di scambio di competenze  e di tecnologie in cui  le aziende di ogni dimensione, e in particolare le PMI tradizionali,  importano  tecnologie di IA sviluppate dalle start up innovative , e parimenti il trasferimento tecnologico dal  mondo della ricerca . Il numero di startup operanti nel settore dell’ IA è in costante aumento  e  contribuirà in maniera significativa  all’adozione di queste tecnologie nel tessuto imprenditoriale nel  suo complesso .   D’altra parte, anche il processo di innovazione in cui una grande impresa produttrice di hardware e  leader nel settore  dell’ IA esporta soluzioni verso delle PMI operanti in settori diversi , ad esempio  realizzando dei proof of concept  per nuovi prodotti intelligenti,  permetterebbe alle PMI di entrare in  nuovi mercati e di mantenersi competitive. Il Governo intende favorire questo processo di adozione   delle tecnologie  che, potenzialmente,  può estendersi a intere filiere .  Il Governo ritiene  che il supporto all’innovazione aperta delle PMI favorirà la transizione digitale del   tessuto produttivo  italiano, stimolando  la domanda e l’assunzione di personale qualificato e di esperti  in IA. Allo stesso tempo , la crescente richiesta  di soluzioni di IA da parte delle imprese favorirà la  nascita di nuove startup e PMI innovative e una maggiore  diffusione dell’ IA in tutto il territorio  nazionale .  Box: Le startup e le PMI innovative italiane nel campo dell’IA   Il portale startup.registroimprese.it  costituisce una vetrina in costante aggiornamento delle  imprese innovative italiane. Queste sono sostenute attraverso una policy organica, il cosiddetto  “Startup Act italiano”, che comprende sgravi da oneri buroc ratici e fiscali, incentivi per favorire gli                                                              23 La Commissione ha recentemente approvato un progetto congiunto tra Italia, Germania, Francia e Regno Unito nel campo  della microelettronica per un totale di 1,75 miliardi di euro.   24 Nell’ambito dell’iniziativa comune ECSEL è utile ricordare il progetto PRYSTINE ( Programmable Systems for Intelligence in  Automobiles ) attualmente in corso a cui partecipano diversi partner italiani.  
11   investimenti in capitale di rischio, un intervento agevolato da parte del Fondo Centrale di Garanzia  per l’accesso al credito, programmi di finanziamento dedicati etc.25. Nel 2018 l’OCSE ha valutato  che lo Startup Act apporta un impatto significativo sulla crescita delle imprese beneficiarie26. Tra le  oltre 10.426 startup e 1.105 PMI innovative  registrate al 3 luglio 2019, ben 545 hanno dichiarato di  essere basate sull’util izzo di tecnologie di IA27. L’89% di queste  imprese  (485)  risultava essere una  startup innovativa, in quanto costituita negli ultimi 5 anni. Tra le PMI innovative si annoverano 26  imprese con un fatturato superiore a 1 milione di euro, per un valore della p roduzione complessivo  di oltre 180 milioni di euro nel 2018 .     Oltre a promuovere l'istituzione di centri di eccellenza nel campo dell'IA, il Governo italiano ambisce  a creare una rete nazionale per lo sviluppo e la diffusione dell’IA , più in generale delle tecnologie  digitali, in modo da mettere a sistema i vari centri.   A questo proposito, la recente istituzione di 8 Competence Center  da parte del Ministero dello  Sviluppo Economico e di 12 Cluster Tecnologici nazionali da parte del Ministero dell’Istruzione,  dell’ Università  e della Ricerca , costituisce una base fondamentale per la formazione di una rete  nazionale di scambio di conoscenza e collaborazione tra mondo accademico e mondo industriale,  soprattutto nel campo del digitale. Questi nodi dovranno integrarsi con la nuova strategia europea  per la digitalizzazione dell’industria  (Digital Europe Programme ) per il periodo 2021 -202 7, che mira a  costituire una rete pan -europea di  strutture finalizzate all’accompagn amento delle PMI nei percorsi  di digitalizzazione, i  Digital Innovation Hub  (DIH).   Il Governo  si impegna a contribuire proattivamente  al negoziato sul Digital Europe Programm e, e in  particolare alla definizione dei criteri selettivi dei DIH , per assicurarsi che venga sposato un approccio  teso alla valorizzazione delle esperienze già consolidate . Viste le evidenti corrispondenze tra le due  nozioni, i Competence Center  italiani rappresentano dei candidati naturali  per i programmi di  finanziamento eu ropei sui DIH. Proprio in conformità con il programma quadro europeo, che vede 5  aree tematiche di specializzazione tra cui una specificamente dedicata all’IA, il Governo italiano  intende favorire la specializzazione di alcuni dei Competence Center naziona li in quest’area.    La rete nazionale per l’IA sarà inter regionale, e permetterà ai territori di scambiarsi la conoscenza e le  competenze per rimanere al passo dell’ innovazione dell’ IA, favorire l’adozione di queste tecnologie  da parte delle PMI, e quindi r idurre il divario nell'innovazione, nello sviluppo e nella competitività delle  imprese tra Nord e Sud. In quest’ottica , il Governo investirà nel le infrastrutture digitali abilitanti come  le tecnologie 5G e la rete in fibra ottica , prerequisito fondamentale  per realizzare una rete nazionale  per il digitale e per l’IA. Le prime sperimentazioni del 5G sono già in corso, mentre la fibra ottica a  banda ultra larga è già disponibile in molte città  e sono aperti numerosi cantieri per estenderla. Il                                                              25 Cfr.  https://www.mise.gov.it/images/stories/documenti/Scheda%20di%20sintesi%20startup%2007_2019.pdf        Cfr. https://www.mise.gov.it/images/stories/documenti/Scheda%20di%20sintesi%20PMI%20innovative%2007_2019.pdf   26 Cfr. OCSE, 2018, “La valutazi one dello Startup Act italiano” ( link).  27 La ricerca semantica effettuata il 3 luglio 2019 attraverso i l campo tag della piattaforma startup.registroimprese.it  comprendeva espressioni qu ali: intelligenza artificiale, chatbot, machine/deep learning, augmented reality, big data  analytics etc. Per individuare le imprese attive nel campo dell’IA occorre: accedere alla homepage del portale; cliccare sul  tasto “ricerca avanzata”; attivare la leva “profilo compilato”; inserire nel campo tag una o più espressioni testuali sinteti che  afferenti al campo dell’IA, quali ad esempio “AI”, “machinelearning”, “augment edreality” etc.; una volta cliccato su “cerca”,  comparirà la lista delle startup e delle PMI innovative attive in quei settori, i cui profili sono scaricabili gratuitamente.  La  ricerca può essere personalizzata utilizzando gli altri filtri presenti nel mot ore di ricerca.  
12   Governo intende  raggiungere entro il 2020 la copertura con reti ultraveloci , oltre i 100 Mbps , per  almeno l’85% della popolazione italiana ed estendere la copertura ad almeno 30 Mbps alla restante  quota della popolazione italiana . Anche l’infrastruttura elettrica, strumento necessario ed abilitante  al funzionamento della rete in fibra ottica e del 5G, sarò oggetto di particolare attenzione nel suo  efficientamento.   Come già menzionato , il Governo ha individuato sette settori chiave verso cui indirizzare gli  investime nti, al fine di massimizzare l’efficacia degli interventi messi in campo e l’adozione dell’IA in  Italia.  Alcuni esempi di applicazioni dell’IA , particolarmente utili per ottenere maggiore competitività  e sviluppo sostenibile nei diversi settori  chiave , sono di seguito elencati:    • Industria e manifattura : robotica intelligente per il controllo di processi industriali, l’ embedded  AI per il settore automotive , e più in generale applicazioni di IA per IoT, smart objects  e smart  vehicles . L’Italia è la seconda economia manifatturiera  d’Europa e la settima potenza  manifatturiera  nel mondo, e l’IA introdurrà innovazioni di processo e di prodotto, che  permetteranno di coniugare tradizione ed innovazione nel Made in Italy .  • Agroalimentare : IA con IoT e Robotica per il monitoraggio delle coltivazioni e delle condizioni  del suolo, per la previsione dei raccolti in relazione alle condizioni ambientali e  meteorologiche (anche utilizzando dati satellitari), per il miglioramento dei raccolti, per la  lavorazione, la conservazione e il trasporto degli alimenti. In questo settore l’IA può essere  sfruttata per ottimizzare la produzione e la distribuzione di cibo evitando sovrapproduzioni e  sprechi, nonché  per la sicurezza alimentare.   • Turismo e cultura : profilazione dei clienti e la personalizzazione dei servizi per soddisfare  meglio la domanda, le visite virtuali delle mete turistiche per la scelta della destinazione,  traduttori simultanei per la descrizione dei luoghi e dei monumenti visitati, servizi in  correlazione con la geolocalizzazione del turista. Le numerose mete turistiche in Italia  costituiscono dei veri e propri collettori di grandi quantità di dati importati dai turisti stessi a  cui è possibile offrire servizi innovativi basati sull’IA.   • Infrast rutture e reti energetiche : monitoraggio e gestione intelligente della distribuzione  energetica e dei consumi, con conseguenti risparmi e riduzione delle emissioni inquinanti , al  fine di massimizzare l’utilizzo di energie rinnovabili e la generazione distr ibuita.   • Città e mobilità intelligenti : parcheggi intelligenti, gestione del traffico e controllo della  segnaletica, sistemi per la gestione dei veicoli a guida autonoma, gestione dell’illuminazione  e ottimizzazione dei trasporti pubblici, nonché monitoragg io dello stato di salute di  costruzioni, ponti e palazzi. L’IA può imparare come le persone utilizzano la città e fornire  previsioni ed analisi utili per ottimizzare i servizi e migliorare la sicurezza ed il benessere dei  cittadini.   • Salute e previdenza soc iale: chirurgia assistita con la robotica intelligente, assistenza  infermieristica virtuale, supporto alla diagnostica per immagini , gestione dei fascicoli sanitari  elettronici . Le applicazioni della IA in questo campo sono molteplici  e permettono sia di dare  impulso all’innovazione e alla predisposizione di standard condivisi nelle varie regioni , sia di  supportare individui con disabilità  ed incrementare l’inclusione sociale di categorie di cittadini  svantaggiati . Inoltre l’intelligenza artificiale può co ntribuire a soddisfare i nuovi bisogni  derivanti dall’invecchiamento della popolazione.  
13   • Pubblica amministrazione : gestione documentale, assistenti virtuali e chat bot, analisi  predittiva dei rischi di impresa e supporto all’esame delle domande di incentivo , lotta  all’evasione fiscale e ai crimini sul web. L’IA permette di semplificare i processi burocratici e  renderli più fluidi per ottenere una PA digitalizzata ed efficiente che favorisca la competitività  delle imprese e tuteli la libertà e i dati dei citt adini.   Infine  tra le azioni già messe in campo dal  Governo per favorire la digitalizzazione delle PMI, è  importante ricordare la recente introduzione del la figura del “manager per l’innovazione ” che avrà il  compito di fornire alle PMI prestazioni consulenz iali di natura specialistica , finalizzate a sostenere i  processi di trasformazione tecnologica e digitale attraverso le tecnologie abilitanti previste dal Piano  nazionale impresa 4.0 . I manager per l’innovazione dovranno essere iscritti in apposito elenco , come  disposto dal decreto28 del ministro dello Sviluppo economico , e potranno anche essere forniti dai  centri di competenza e dai centri di trasferimento tecnologico.  Per l’acquisto delle prestazioni dei  manager per l’innovazione, l e PMI potranno avvalersi di un contributo a fondo perduto, nella forma di  voucher .    4. Rafforzare l’offerta educativa a ogni livello per portare l’IA al servizio  della forza lavoro   La diffusione delle tecnologie di IA è trasversale e influenzerà tutte le professioni . I cambiamenti del  mercato del lavoro non vanno stigmatizzati , ma previsti e governati. Secondo McKinsey, la dinamica  del cambiamento  delle competenze richieste ( “skill shift” ) sarà più marcata rispetto a quella tanto  temuta dell’automatizzazione dei mestieri tradizionali e della migrazione verso nuove professioni  (“job shift” ). È necessario, quindi, rivedere le nostre politiche del lavoro in modo da considerare il  lavoratore in costante interazione con macchine intelligenti e autonome , partendo a monte da un  aggiornamento dell’offerta educativa e formativa a tutti i livelli:   - a livello di educazione primaria e secondaria il Governo intende  rilanciare la concertazione con  le parti sociali del  Piano Nazionale per la Scuola Digitale29, per giungere in modo condiviso  a  una strategia d’investimento volta ad aggiornare  la didattica e le competenze del corpo  docente in chiave digitale;   - a livello di eduzione terziaria  il Governo si impegna a una riprogettazione dei corsi di laurea  nazionali che preveda l’inserimento di un  adeguato numero di crediti formativi riconducibili a  temi propri dell’IA, a investire in corsi di intelligenza artificiale applicata negli Istituti Tecnici  Superiori e a finanziare più cospicuamente le borse di dottorato, invertendo la tendenza  registrata si con le precedenti gestioni30;                                                              28 Cfr.  Decreto Ministeriale 7 maggio 2019   29 Cfr. http://www.istruzione.it/scuola_digitale/allegati/Materiali/pnsd -layout -30.10 -WEB.pdf   30 Cfr. https://dottorato.it/sites/default/files/riforma -dottorato -2018.pdf     “.... il numero delle borse di dottorato bandite  annualmente è calato del 41% dal 2007 a oggi, mentre l’Italia ristagna al 27° posto su 28 Paesi europei per n umero di  dottorandi ogni 1.000 abitanti (fonte: Eurostat 2017 – “Number of tertiary education students by level and sex, 2015”) . Da l  portale di Eurostat ( link) emerge che nel quinquennio 2013 -2017 l’Italia è passata da 34.928 studenti nel 2013 a 27.729 nel  2017 (ultimo anno per cui sono dis ponibili i dati). Il saldo netto è di -7.199 studenti ( -27,7%).  
14   - in generale, u n concreto sostegno finanziario e infrastrutturale allo sviluppo di corsi online  divulgativi e professionalizzanti sull’IA.   Affinché l’interazione uomo -macchina intelligente produca effetti positivi sulla quali tà del lavoro , sarà  fondamentale che i lavoratori siano informati sulle reali potenzialità delle IA che utilizzeranno, e che  siano formati per l’utilizzo di queste tecnologie. Il Governo supporterà le aziende sia per la formazione  continua dei lavoratori ( upskilling ), sia per l’aggiornamento in caso di riassegnazione delle risorse  umane ad altre mansioni ( re-skilling ). In questo modo la forza lavoro e il management potranno  mantenere alto il livello qualitativo del le loro attività .  Lo sforzo del Governo contemplerà l’introduzione di un passaporto lavorativo trasferibile ( personal  learning account ) per la valorizzazione e la trasferibilità delle skill  e un finanziamento dei centri per  l’impiego affinché siano dotati di intermediari qualificati  in grado di guidare la forza lavoro verso  l’acquisizione di competenze e la transizione da forme di occupazione in via di obsolescenza .  Inoltre il Governo incentiverà l’introduzione di sistemi di IA per la sicurezza nei luoghi di lavoro e per  la sorveglianza del rispe tto dei regolamenti di prevenzione e protezione (ad esempio i sistemi di  monitoraggio accessi per le zone interdette, rilevamento delle condizioni di salute dei lavoratori,  corretto uso dei dispositivi di protezione individuale, ecc.).     5. Sfruttare il pot enziale dell’economia dei dati, vero e proprio carburante  per l’IA   Uno dei principali obiettivi perseguiti dal Governo è rendere disponibili alle aziende e ai cittadini , nei  limiti delle normative vigenti ma senza  restrizioni e oneri ulteriori e nel minor tempo possibile , i dati  prodotti dalla Pubblica Amministrazione (PA) , in modo da sfruttarne il potenziale economico e  massimizzare le ricadute positive per la collettività. Affinché ciò accada,  occorrerà  innanzitutto   definire dei formati standard per i dati della PA, sia quelli da essa prodotti che quelli raccolti  dall’esterno, e che gli stessi vengano annotati per l’addestramento dei sistemi di  IA.   Il Governo sta vagliando le possibili soluzioni per migliorare l’int eroperabilità e l’accessibilità dei dati  della PA . Dal punto di vista tecnico si sta valutando la possibilità di creare delle API31 (Application  Programming Interface ) che permettano di connettere tra loro i diversi sistemi informatici della PA e  altre API da mettere a disposizione dei privati che intendano estrarre dati e testare applicazioni da  essi sviluppate. Dal punto di vista regolativo il Governo sta valutando la possibilità di modificare lo  status giuridico dei dati della PA in modo che questi appart engano allo Stato invece che alla singola  amministrazione che li detiene , contrastandone l’attuale frammentazione nella governance .  Con l’obiettivo di sfruttare il potenziale  dell’economia dei dati, il Governo si impegna  inoltre a:  - promuovere attivamente lo sviluppo dei Data Sharing Agreement , ossia contratti standard in  cui le parti si impegnano reciprocamente a gestire secondo regole condivise la fornitura e la  gestione dei dati;    - valutare, in collaborazione con l’Autorità Garante d ella Concorrenza e del Mercato  e con il  Garante per la Protezione dei Dati Personali , l’introduzione di obblighi di condivisione dei dati                                                              31 Applicazioni software che espongono librerie di  funzioni e strumenti atti a sviluppare software e ad interagire  con altre applicazioni.  
15   (Data Sharing Mandates ) in determinati settori strategici e ad alto potenziale di interesse  collettivo;   - valutare l’avv io di progetti pilota che sfruttino i Data Trust  orientati alla sostenibilità sociale e  ambientale,  in cui le organizzazioni in possesso dei dati ne affidano temporaneamente la  gestione a enti terzi certificati per il perseguimento di un interesse pubblico .  Infine,  il Governo sosterrà proattivamente la creazione di uno Spazio Comune E uropeo dei Dati, in  linea con la Comunicazione della Commissione europea COM/2018/23232. Questa parte dal  presupposto che  i dati siano  veri e propri beni immateriali, asset  che,  in quanto  tali, possono generare  ricchezza  ed essere commercializzati . Si rende quindi necessaria  una policy comune che tuteli i  cittadini e le PMI, per evitare che si espongano  sotto il profilo della sicurezza e della privacy  e che  “svendano ” i propri da ti, ma che al tempo stesso non ne ostacoli il libero flusso nell’Unione europea  e  lo sfruttamento per l’IA, soprattutto per fini di ricerca.     6. Consolidare il quadro normativo ed etico che regola lo sviluppo dell’IA   L’approccio antropocentrico all’IA si sostanzia innanzitutto nell’enfasi riposta sul tema della cyber sicurezza: i l Governo intende favorire lo sviluppo di sistemi di IA e infrastrutture digitali affidabili e  robust e dal punto di vista della protezione dag li attacchi informatici.   Allo stesso  tempo, l a costante interazione uomo -macchina intelligente richiede un aggiornamento  del quadro normativo per assicurare che la progettazione dei sistemi di IA sia improntata a principi di  affidabil ità. La cd. “D irettiv a Macchine ” (2006), ad esempio, rappresenta un caso di legislazione  europea suscettibile di aggiornamento, e il nostro Paese intende farsi parte attiva in tal senso per  giungere a una nuova “direttiva europea per le macchine intelligenti”.   D’altra parte, l’introduzione della IA nei processi produttivi, e più in generale l’innovazione digitale,  porterà all’introduzione  di nuov e tecnologie sul mercato (si pensi ai veicoli a guida autonoma) e nuovi  modelli imprenditoriali (basti guardare alle più recenti startup del settore assicurativo che  propongono polizze comportamentali basate sull’internet degli oggetti e i big data), per la cui  sperimentazione sarà necessario adeguare i  processi di policy making  e regulation  in modo tale da  contemperare le esigenze di flessibilità da un lato e tutela del consumatore dell’altro .  Il Governo è interessato a sperimentare forme di regolazione flessibile e sta valutando la possibilità di  implementare delle forme di co -regolazione, come le regulatory sandbox , per la sperime ntazione nel  settore della guida autonoma .  Da un punto di vista etico, come più volte sottolineato è ferma volontà del Governo prevenire ogni  forma di IA che possa inasprire  le ineguaglianze sociali e d essere dannosa per  le categorie più  svantaggiate: a qu esto proposito, si contempla la possibilità di codificare, promuovere e monitorare  nuove forme di certificazione che consentano di verificare il pieno allineamento dei sistemi di IA con i  principi di affabilità sanciti dalle Linee guida europee per un’IA e tica. Il Governo si impegna inoltre a  contribuire proattivamente all’attuale fase pilota di sperimentazione delle Linee guida etiche   europee, favorendo la partecipazione  di grandi imprese, PMI, pubbliche amministrazioni e  associazioni della società civile nazionali.                                                               32 Cfr. https://eur -lex.europa.eu/legal -content/EN/ALL/?uri=COM:2018:0232:FIN  
16   Il contrasto alle forme di pubblicità ingannevole, la salvaguardia degli interessi economici e dei diritti  dei consumatori utenti e la possibile introduzione di nuove forme assicurative a loro tutela,  rappresentano un’altra futura traiettoria di sviluppo per l’azione governativa.     7. Promuovere la consapevolezza e la fiducia nell’IA tra i cittadini   L’informazione sulle tecnologie IA sarà favorita in primo luogo  organizzando campagne informative  nelle scuole  e tra le aziende, ma anche promuovendo la diffusione di programmi televisivi a carattere  divulgativo sull’argomento IA e la realizzazione di pagine web sui siti istituzionali . In particolare il  Governo intend e affidare alla concessionaria del servizio pubblico radiofonico, televisivo e  multimediale  la produzione di programmi di approfondimento sull’IA che affrontino l’argomento sia  dal punto di vista tecnologico che del cambiamento culturale  e socio -economico .  Il Governo ritiene che i temi della sicurezza informatica e dei cosiddetti deepfake33 debbano essere  trattati con particolare attenzione  per tutelare maggiormente i cittadini, e intende promuovere lo  sviluppo e l’utilizzo di piattaforme di e -learning con corsi dedicati .   Il Governo si impegna  altresì a sostenere le  iniziative internazionali miranti a  contrastare le distorsioni  dell’informazione provocate dall’IA  e le campagne di disinformazione online .  In questo modo i giovani  ed i cittadini in generale sa ranno informati sulle potenzialità di queste  tecnologie, sui vantaggi del loro sfruttamento e sui cambiamenti che esse introducono nella società.     8. Rilanciare la pubblica amministrazione e rendere più efficienti le  politiche pubbliche   Per dare impulso al la realizzazione di soluzioni di IA applicabili ai diversi settori della pubblica  amministrazione, sia centrale che locale, saranno utilizzati strumenti quali  gli appalti pre-commerciali  e le sfide innovative ( challenge ), con competizioni  tra team di ricercatori, startup e PMI innovative che  operano nel settore dell’IA e delle tecnologie correlate  votate all’identificazione di soluzioni  tecnologiche efficienti basate sull’IA per la risoluzione di sfide collettive, con particolare attenzione  agli Obiettivi di Sviluppo Sostenibile delle Nazioni Unite .   L’IA sarà uno strumento utile per raggiungere i principali obiettivi che il Governo si pone in materia di  legalità, come la lotta all’evasione e all’elusione fiscale, la lotta ai crimini sul web, il  contrasto ai cyber attacchi  generati dalle IA, il furto di informazioni personali e dati sensibili, e la lotta alle mafie e al  terrorismo.   Favorendo l’adozione delle tecnologie di IA nella pubblica amministrazione a tutti i livelli, il Governo   mira  anche  a dotare le forze dell’ordine e le autorità investigative e ispettive  di nuovi strumenti  tecnologici che consentano di  rilevare più facilmente le anomalie, permettendo ad esempio di  focalizzare l’attenzione degli investigatori su obiettivi ad alto rischio di evasione o elusione fiscale e  di  individuare più rapidamente i criminali informatici.                                                               33 Tecniche di IA, basate sul machine learning , sulla sovrapposizione di immagini, sulla sintesi grafica digitale in modo da  generare video e immagini false, in cui una persona può apparire in modo falsificato, ad esempio facendo o dicendo cose che  non ha mai detto o fatto.  
17   La raccolta e l’analisi di grandi quantità  di dati  attraverso l’IA consentirà di avviare politiche pubbliche  di nuova generazione, ossia predittive dei loro stessi eff etti, capaci di assicurarne  un monitoraggio in  tempo reale, nonché di ottimizzare  le risorse e migliora re la qualità e l’efficacia dell’azione regolat iva.  Facendo tesoro delle buone pratiche internazionali il Governo intende avviare delle esplorazioni in  questo campo.   Infine, il Governo avvierà una cabina di regia a geometria variabile a composizione inter -ministeriale   e multi -stakeholder (con rappresentant i del mondo scientifico e industriale e della società civile) ,  guidata dal Ministero dello Sviluppo Economico , per affrontare in modo flessibile le diverse  dimensioni  tematiche  – educativa, infrastrutturale, industriale, regolativa etc. – e di governance   proprie al fenomeno multidisciplinare dell’IA. La cabina di regia rivestirà funzioni relative non solo  all’implementazione della strategia ma anche al monitoraggio sull’attuazione e valutazione d’impatto  delle misure derivanti dalla strategia, grazie al con fronto con il mondo imprenditoriale, al contributo  scientifico del mondo accademico e all’apporto delle organizzazioni fornitrici delle necessarie fonti  statistiche .    9. Favorire la cooperazione europea ed internazionale per un’IA  responsabile e inclusiva   Il presente piano strategico rappresenta un contributo al  Piano Coordinato Europeo per l’Intelligenza  Artificiale . Il Governo italiano è determinato a favorire un’azione sinergica dei paesi dell’Unione  Europea affinché l’ UE possa fronteggiare e superare  la concorrenza di Stati Uniti  e Cina.   Inoltre, il contributo  ai prossimi tavoli di negoziazione sulle modalità di attuazione del Digital Europe  Programme  rappresenta un imperativo per il Governo italiano . Per  la prima volta la Commissione  europea , nell’ambit o del Quadro Finanziario Pluriennale 2020 -2027 , ha istituito un programma ad hoc  sul digitale, investendo 9,2 miliardi  di euro: è importante che queste risorse vengano distribuite e  utilizzate in modo efficiente per lo sviluppo del tessuto imprenditoriale europeo , valorizzando le  numerose eccellenze di cui anche il nostro Paese è ospite .  Infine, i l Governo italiano intende agire di concerto con le iniziative europee e internazionali  di  monitoraggio  come AI Watch , promossa dalla Commissione europea, e l’ AI Policy Observatory  dell’OCSE , e sostenere un approccio etico in materia di IA a livello di G7, G20 e Nazioni Unite e in ogni  altra sede multilaterale .     
